মুক্তিযুদ্ধ স্মৃতি কমপ্লেক্স মুজিবনগরের প্রধান আকর্ষন। প্রতি বছরে দেশ-বিদেশের অগনিত পর্যটক এখানে আসেন বাংলাদেশের স্বাধীনতার ইতিহাস জানতে। 
কমপ্লেক্সের বাইরে বঙ্গবন্ধুর ঐতিহাসিক ৭ মার্চের ভাষণ, মুজিবনগর সরকারের শপথ গ্রহণ, পাকিস্তানি হানাদার বাহিনীর আত্মসমর্পণ, রাজাকার-আলবদরদের সহায়তায় মুক্তিকামী বাঙালির উপর পাকিস্তানি হানাদারদের নির্যাতন, ঐতিহাসিক তেলিয়াপাড়া সম্মেলন, খেতাবপ্রাপ্ত মুক্তিযোদ্ধাদের ভাস্কর্যসহ বিভিন্ন ঘটনা স্থাপত্যকলার মাধ্যমে ফুটিয়ে তোলা হয়েছে। আম্রকানন, ঐতিহাসিক ছয় দফার রূপক উপস্থাপনকারী ছয় ধাপের গোলাপ বাগান বাংলাদেশের মুক্তিযুদ্ধের এক জীবন্ত প্রদর্শন হিসাবে বিবেচিত হয়। 
মুক্তিযুদ্ধকালীন বিভিন্ন সেক্টরের অবস্থান বাংলাদেশের মানচিত্রে প্রদর্শন করে মানচিত্রটি মুক্তিযুদ্ধ স্মৃতি কমপ্লেক্সের অভ্যন্তরস্থ মূল আঙ্গিনায় স্থাপন করা হয়েছে।  সুদৃশ্য এ মানচিত্রটি মুক্তযুদ্ধকালীন বিভিন্ন সেক্টরের অবস্থান ও উল্লেখযোগ্য ঘটনাবলী সম্পর্কিত এক প্রামাণ্যচিত্র।
মুজিবনগর স্মৃতি কমপ্লেক্স আমাদের মুক্তিযুদ্ধের জীবন্ত ইতিহাস। বিজয়ের মাস ডিসেম্বরে সবাই মিলে ঘুরে আসতে পারেন এখান থেকে। এছাড়াও বছরের যে কোন সময়ে ঘুরে আসতে পারেন মুজিবনগর।।পরিবেশের ক্ষতি হয় এমন কাজ থেকে বিরত থাকুন।